Hej. Vi ska inte prata teknik i dag – vi ska prata om en situation.

Föreställ er att det är en vardag som plötsligt inte är vardag längre.
Det kan vara en storm, en stor strömstörning, en cyberattack – eller i värsta fall krig. Oavsett anledning händer samma sak: det som “alltid funkar” slutar funka. Mobilnätet går ner. Internet är borta eller opålitligt. Telefonsamtal och vanliga appar hjälper inte.

Och mitt i det fortsätter livet. Människor behöver sin hjälp. Mediciner ska ges. Besök ska göras. Dörrkoder och rutiner måste vara rätt.

Nu kommer Anna in i bilden.

Anna jobbar i hemtjänsten. Hon ska åka ut till Agda.
I vanliga fall hade Anna kollat i mobilen, ringt kollegan, eller tittat i ett system som kräver internet.

Men i dag funkar inte mobilnätet.

Anna sätter sig i bilen, och i bilen har hon en liten enkel enhet – tänk “en liten dator”, som en Raspberry Pi med en skärm. Det viktiga är inte prylen, utan att den har Axial igång.

Hon trycker på “Agda”.

Där får hon precis det hon behöver för att kunna göra jobbet säkert:

Vilka mediciner Agda ska ha, och vilken mängd.
Viktiga instruktioner: till exempel “Agda vill ha vatten först”, eller “extra koll på fallrisk”.
Dörrkod eller hur man kommer in.
Och ett tydligt “senast uppdaterad av” – alltså vem som lagt in informationen och när.
Anna kommer fram till Agda. Hon klickar “Jag är på plats”.
När besöket är klart registrerar hon medicineringen: “given” och tid.
Hon kan också skriva en kort notis: “Agda åt lite dåligt i dag” eller “behöver mer vätska”.

Och här är det viktiga: även om mobilnätet fortfarande är nere så försvinner inte den informationen. Den sparas lokalt.

Sen händer nästa del av historien.

När Anna senare passerar en annan bil, eller kommer nära en annan Axial‑nod – kanske på kontoret, kanske på ett boende, kanske i en annan bil – då “smittar” informationen vidare. Inte som ett offentligt inlägg på internet, utan som ett kontrollerat utbyte mellan era egna noder.

Till slut når Annas uppdateringar tillbaka till verksamheten via andra Axial‑noder:

Kollegor ser att besöket är gjort.
Nästa person ser vad som hände, utan att behöva gissa.
Och om läget är rörigt i flera dagar, så kan man ändå fortsätta arbeta med en gemensam lägesbild som sakta men säkert uppdateras när noderna får kontakt med varandra.
Det här är kärnan i Axial.

Axial är inte “en pryl” – det är ett program.
En Axial‑nod kan vara:

en laptop,
en stationär dator,
en liten dator i en bil,
eller något ni redan har.
Poängen är att man inte ska behöva köpa in ett dyrt nytt system för att börja. Man kan börja smått, i en pilot, och växa.

Och användare/behörigheter då?
Vi vill att det ska passa verkligheten. Hemtjänsten har redan sin användarhantering, ofta via AD (Active Directory). Vår tanke är enkel: i stället för att uppfinna ett nytt användarregister kan man exportera användare/roller till en CSV-fil och importera i Axial som start. Då kan man säga:

“De här personerna får se de här uppgifterna”
“De här får uppdatera”
“De här får bara läsa”
Det är en pragmatisk väg som funkar för en första version och kan byggas på senare.

lokalt användargränssnitt,
information som kan signeras (så man ser att den kommer från rätt avsändare),
och noder som kan hitta varandra och sprida uppdateringar vidare.

Men vi vill visa något viktigt redan nu:
När kommunikationen svajar ska vården och omsorgen inte behöva stanna.
Axial är ett sätt att låta samhällets funktioner fortsätta – även när det vanliga inte fungerar.

Och det är därför vi berättar Annas resa till Agda.
